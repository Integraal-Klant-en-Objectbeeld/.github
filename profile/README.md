# Integraal Klant en Objectbeeld (IKO)

Haal met 1 call alle informatie bij de bronnen. 

## Het probleem: informatie is versnipperd, toegang is complex
Organisaties beschikken over veel gegevens over inwoners, bedrijven, objecten en processen. Maar deze informatie zit vaak verspreid over tientallen systemen en afdelingen. Medewerkers moeten zoeken in meerdere schermen, burgers moeten telkens dezelfde gegevens invullen, en niemand heeft direct zicht op het totaalplaatje.
Tegelijkertijd groeit de behoefte aan proactieve, gepersonaliseerde en transparante dienstverlening — waarbij alleen die informatie wordt gebruikt die relevant en toegestaan is. De praktijk blijft daarbij achter:

- Medewerkers hebben niet de juiste informatie op het juiste moment.
- Burgers moeten onnodig vaak gegevens aanleveren die al bekend zijn.
- Gevoelige informatie is niet altijd goed afgeschermd.
- Ontwikkel- en beheerlast is hoog doordat gegevens telkens opnieuw geïntegreerd moeten worden.

Wat ontbreekt, is een slimme, veilige manier om informatie uit **verschillende bronnen** gericht beschikbaar te maken voor de juiste situatie — zonder alles te hoeven kopiëren, dupliceren of hard te integreren.

## De oplossing: IKO als centrale, configureerbare data-ontsluiter

IKO **(Integraal Klant- en Objectbeeld)** biedt een antwoord op dit probleem. Het is een generieke, configureerbare backend-component die informatie uit verschillende bronnen ophaalt, combineert en beschikbaar stelt via een REST API.
IKO vormt daarmee een betrouwbaar fundament waarop andere systemen — zoals zaaksystemen, klantcontactapplicaties of burgerportalen — informatie kunnen tonen, precies waar en wanneer dat nodig is.

## Wat doet IKO?

IKO toont zelf geen informatie aan gebruikers. Het is een centrale laag die gegevens uit meerdere bronsystemen opvraagt op het moment dat ze nodig zijn. Die gegevens worden gecombineerd, verrijkt en via een REST API beschikbaar gesteld aan andere applicaties.
Welke gegevens worden opgehaald, hangt af van het ingestelde profiel. In zo’n profiel wordt vastgelegd welke informatie relevant is voor een specifieke taak of gebruiker. Zo ontstaat er een situatie waarin alleen de noodzakelijke gegevens worden ontsloten, afgestemd op de context.
Voorbeelden:
- Een zaakbehandelaar krijgt inzicht in andere lopende zaken van de burger, en ziet welke producten al eerder zijn verstrekt.
- Een medewerker van het klantcontactcentrum kan vragen van burgers sneller afhandelen zonder collega’s te hoeven raadplegen.
- Een burger hoeft bij het invullen van een aanvraagformulier geen inkomens- of vermogensgegevens aan te leveren als die al bekend zijn.
- In de mijn-omgeving van de gemeente ziet een burger zowel lopende zaken als suggesties voor producten of regelingen die mogelijk relevant zijn op basis van beschikbare gegevens.

In al deze gevallen levert IKO actuele, herleidbare informatie — zonder deze zelf op te slaan.

